<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>/Naprendszer Magyarul\
    </title>
    <link rel="stylesheet" href="style/style.css">
</head>
<body>
    
    <script src="style/scripts.js"></script>
    
    <h1 class="name">  /Naprendszer Magyarul\  </h1>

<h1 class="info0">Naprendszer</h1>

<h3 class="info1">

    A Naprendszer a Nap gravitációja által egyben tartott bolygórendszer, egyike a Tejútrendszer milliárd csillagrendszerének, amely galaxisunk Orion spirálkarjának nagyjából a felénél, a galaxis közepe és pereme között is hozzávetőleg félúton helyezkedik el. A Naprendszer határa a Naptól számított 8-10 billió km (kb. 1 fényév). A tudósok csak a XX. században jöttek rá, hogy a Naprendszernek nem a Kuiper-övnél van vége, hanem az Oort-felhőnél.[1]

A csillagászatban csillagrendszer alatt olyan rendszert értünk, amelyben egy vagy több csillag található, és amelyben más égitestek is keringenek. Tanulmányozásával elsősorban az égi mechanika foglalkozik. Jelen szócikk a Naprendszerről szól.

Bolygónknak, a Földnek otthont adó Naprendszerünk középpontjában a Nap található. Csillagunk gravitációs térrészén belüli objektumok és kölcsönhatások összessége jelenti a Naprendszert. Központi csillagunk hozzávetőleg 4,6 milliárd évvel ezelőtt alakult ki egy hatalmas gázfelhő gravitációs összehúzódása nyomán. Nem sokkal később, már 4,567 milliárd évvel ezelőtt a csillagkeletkezésnél visszamaradt, a Nap egyenlítői síkjában lapos korongba rendeződött anyagból, a protoplanetáris korongból kialakultak az első kisbolygók, majd bolygók. A belső Naprendszerben négy kőzetbolygó (a Merkúr, a Vénusz, a Föld és a Mars), a külső Naprendszerben négy óriásbolygó (a Jupiter, a Szaturnusz, az Uránusz és a Neptunusz) és az öt törpebolygó (Ceres, Pluto, Haumea, Makemake, Eris) alakult ki. A kőzetbolygók kérge szilikátos, a gázbolygók viszonylag kis szilárd magját hatalmas hidrogén–hélium légkör veszi körül, a törpebolygók összetétele jeges kőzet.

A Naprendszerben a bolygókon kívül számos kisebb égitest is található. A legnagyobb számú égitest-populáció a két különálló övezetbe rendeződött aszteroidák családja. A belső aszteroidaöv a Mars és a Jupiter között, a külső, ún. Kuiper-öv pedig a Neptunusz pályáján túl helyezkedik el ellipszis alakban keringve a Nap mint gyújtópont körül. Ezekben az övekben található öt olyan objektum, amelyek egy 2006-ban bevezetett égitesttípus[2] ma ismert első tagjai, a törpebolygók. Hat bolygónak és három törpebolygónak természetes kísérői is vannak, ezeket holdaknak nevezzük. A holdakon kívül az óriásbolygók körül gyűrűk, gyűrűrendszerek keringenek.

A rendszerben vannak szabadon keringő testek is, ezek az üstökösök, a kentaurok és a mindenütt jelenlévő bolygóközi por. Ezek zömének keringése merőben eltér a többi testétől: vagy elnyújtott ellipszispályákon, vagy az ekliptikáétól eltérő síkban mozognak.

A Naprendszert teljesen betölti a napszél, a csillagunkból kiinduló folyamatos részecskeáramlás, amely kölcsönhatásba lép az égitestekkel, létrehozva az űridőjárást. A napszél egyben ki is jelöli a Naprendszer határait: hatása a heliopauzáig tart, ahol más csillagok szeleinek sugárnyomása kiegyenlíti a napszél sugárnyomását.[3] Ezt a határt tekintjük a Naprendszer határának, bár a rendszer gravitációs határa messzebbre tehető, hisz még a hozzávetőleg egy fényév távolságig terjedő Oort-felhő is ezen a határon belül van.
</h3>


<div class="container">

<div class="kep0">

<img src="Picture/Solar_sys.jpg"      height="250px;"   width="250px;" ></div> 
<h3 class="info2">A Naprendszer fontosabb égitestjei
    (nem távolság- és méretarányosan)</h3>
<h3 class="info5">A Föld a Naptól számított harmadik bolygó, a Naprendszer ötödik legnagyobb bolygója, mind átmérőjét, mind tömegét, mind sűrűségét tekintve, valamint méreteit illetően a legnagyobb kőzetbolygónak is számít, bár átmérője csak 644 kilométerrel, tömege is csupán 25%-kal nagyobb, mint a Vénuszé. Keringési adatai sok tekintetben mérési etalonnak számítanak: 1 nap megegyezik a bolygó egy saját tengelye körüli fordulattal; 1 év – némi korrekcióval – megegyezik egy Nap körül megtett fordulattal; 1 csillagászati egység megegyezik a bolygó átlagos naptávolságával. Nap körüli pályája közel kör alakú, perihéliuma 147, aphéliuma 152 millió kilométer, pontos keringési ideje 365,24 nap. A Föld forgástengelye megdőlt, 23,4 fokot zár be az ekliptika síkjával, ez a jelenség az évszakok kialakulásának okozója.
</h3>

</div>
<div class="kep1">
<img src="Picture/Crescent-shaped_Earth_and_Moon.jpg" height="250px;" width="250px;"  alt="">
</div>

<div class="subtitles">
<h2>Űrhajós Filmek</h2>
</div>
<div class="subtitles1">
<li>Mentőexpedíció [2015]</li>
<li>Utazók [2016]</li>
<li>A potyautas [2021]</li>
<li>Gravitáció [2013]</li>
<li>Oxigén[2021]</li>
<div class="kepek">
    <img src="Picture/33206_51.jpg" width="250px;" height="250px;" alt="Gravitáció [2013]">
    <img src="Picture/813.jpg" width="250px;" height="250px;" alt="Mentőexpedíció">
    <img src="Picture/974.jpg" width="250px;" height="250px;" alt="Utazók">
    <img src="Picture/323443_1616594992.3868.jpg" width="250px;" height="250px;" alt="potyautas">
    <img src="Picture/covers_92949.jpg" width="250px;" height="250px;" alt="Oxigén">
</div>


</div>



<div class="subtitles2">
<h2>Űrhajós videojátékok </h2></div>

<div class="subtitles3">
<li>Deliver Us The Moon</li>
<li>Kerbal Space Program</li>
<li>STAR WARS Jedi: Fallen Order</li>
</div>



</div>

<a href="index.html"><span style="font-family: Arial, Helvetica, sans-serif; font-size: larger; color: grey;">Főoldal</span></a>


<p class="tudtad">A légkör vagy atmoszféra egy égitest felszínét körülvevő gázburok.<span id="dots">...</span><span id="more">Felső határa nem egyértelműen meghatározható. Legkülső rétege ugyanis éles határ nélkül megy át a bolygóközi térbe. Azt mondhatjuk, hogy a légkör mindazon gázmolekulák összessége, melyeket az adott égitest forgása során magával visz. A Föld légkörét összetétel alapján két nagy részre oszthatjuk: a nagyjából homogén összetételű, a légkör nagy részét kitevő homoszférára, és az ettől eltérő, héliumot illetve legkülső rétegben hidrogént tartalmazó heteroszférára. A légkört termikus jellemzői alapján is feloszthatjuk. Ez a felosztás látható lentebb az ábrán. A légkört a gravitáció tartja meg az égitest körül. A légkör nagyságát a gravitáció erőssége és a felszíni hőmérséklet is befolyásolja. Néhány bolygó nagyrészt gázból áll, és hatalmas légkörük van, ezek a gázbolygók.

    Az atmoszféra szó a görög atmosz (ἀτμός: gőz, pára) és szféra (σφαῖρα: golyó, gömb) összetételéből származik.
<img src="Picture/a05a1514735e3507-1024x682.jpg" width="250px;" height="250px;" alt="">

</span></p>

<button onclick="myFunction()" id="myBtn">Tudtad?</button>






</body>
</html>